<!DOCTYPE html>
<html>
<head>
	<title>a little story</title>
	<meta charset="UTF-8">
	<meta name="viewport" content="width=device-width, initial-scale=1">
	<!-- include a file with css to this document -->
	<link rel="stylesheet" type="text/css" href="css/normalize.css">
	<link rel="stylesheet" type="text/css" href="css/style-box-sizing.css">
	<style>
		body:before {
		  	content: '';
		  	background-image: url('images/index-0001.jpg');
		  	background-position: center;
		  	background-size: cover;
			position: fixed;
		  	left: 0;
		  	top: 0;
		  	bottom: 0;
		  	width: 100vw;    
		  	opacity: 0.2;
		  	z-index: -1;
		  	height: 100vh;
		}
	</style>
	<link rel="stylesheet" type="text/css" href="css/styles4articles.css">	
	<!-- include a file with js to this document -->	
</head>
<body>
	<article class="text-wrapper">
		
		<!-- <img class="background-image" src="images/bg.jpg"> -->
				
		<h1>… він колись це припинить…</h1>
		<img class="text-separator" src="images/text-separator.png">
		<p>
			- …а зорі всюди однакові, щоб там вони не говорили,
		</p>
		<p>
			невідь-звідки промайнула думка.
		</p>
		<p>
			- хіба що з іншого кута зору.
		</p>
		<p>
			Сміється сам до себе.
		</p>
		<p>
			-	То ось це я й шукав усе своє життя? Лише це не давало спокою? Оце стояв би –
			впав би, від такої новини, що з ніг прямо збиває. Ба який передбачливий – спершу
			влігся.
		</p>
		<p>
			Сміх по волі вщухає. Дивиться на годинник:
		</p>
		<p>
			-	Ого, а коли це я так довго востаннє на самоті засиджувався так високо не дома?…	
		</p>

		<p class="chapter-mark">
			********
		</p>
		<p>
			Та першим згадав, коли вперше. Найяскравіше. Наступними сходженнями просто чіткіше бачив дрібниці. Про більшість з маршрутів, середніх за ліком сходження, міг розповісти в найменших деталях, хоча й пройшов лише раз. Бо був у «полоні» саме сходжень, жадібно поглинав те, на що відкрились, нарешті, очі.
		</p>
		<p>
			Думки полинули неначе фільм у кінотеатрі, як ото зістарені штучно кадри, щоб занурити у відчуття глибокого дитинства. В кадрі сяючі очі хлопчака, який подивився фільм про гори. І, головне, про людей, які в них ходять. Він біг додому, бо хотів раніше лягти спати, щоб раніше прокинутись. Бо лише завтра можна піти і записатись в альпіністи.	
		</p>
		<p>
			У ті часи як не почав у дитинстві, міг досягти хіба що кваліфікації любителя з об’єктивних причин. Що пізніше починаєш опановувати справу, то лише намагаєшся відновлювати, а не доводити до досконалості рефлекси та інстинкти виживання. У дорослому віці, через напруження від постійного стресу в думках, важко давати своїй підсвідомості пробиватись на рівень екстремального реагування на загрози життю, тобто на ризики. Тому, таланило досягати вершин лише тим, кого в дитинстві лиха доля спокусила альпінізмом і встигла закласти необхідну непорушну базу.
		</p>
		<p>
			То ж - те завтра прийшло. Бути лише поміж тих, хто себе називав альпіністами, давало несамовите відчуття щастя, через причетність до справи. Хіба ж ці всі щирі, усміхнені люди могли бути ворогами? Ні, бо вони, навіть попри ризик для себе, йдуть на допомогу, якщо навіть безнадійно.
		</p>
		<p>
			Початкова наука давалась на диво легко. Не було бодай одного нудного дня. Скоро почали тренуватись на штучних горах у велетенському спортивному комплексі. Традиційно, саме в цей час новачка записували в юнацьку лігу та починали лік офіційного рейтингу. Та, власне, рангу. Останні два велися лише у тих, хто перебував у федерації альпіністів офіційно, а значить визнавав умови перебування, погоджувався не порушувати її законів, вимог та обмежень. Наприклад, альпіністу був дозволений лише той перелік гір, який передбачено його рангом та рейтингом. Ти не міг піти на недозволену  вершину, не отримавши штрафу, пропорційного відповідно рівню ризику. При цьому порушник відсторонювався на відповідний час від сходжень. Тих, хто накопичував певний негативний рейтинг, назавжди дискваліфікували. Також, - ти міг піти на деякі вершини лише у певну пору року. Ще заборонялося сходити самотужки. Кожен альпініст мав чіткий регламент щодо чисельності групи, в якій він може сходити, та обов’язковою присутністю одним з членів групи, відповідно категорії складності вершини, рятівника, провідника, когось з навиками надання першої медичної допомоги, реаніматолога  - тобто когось, хто вмів відповідно діяти у критичному випадку. Що складніше сходження – то й обов’язкова вимога когось з відповідною кваліфікацією. Тому, з часом, набирання рейтингу не було достатнім для набуття вищого рангу. Кожна нова сходинка вимагала опанувати додаткові навички. Що вище гора, то менша група. По-перше велика група зменшує темп сходження, чим інколи його унеможливлює, по друге – чим вище, тим менше безпечного простору всім. Що вище – щільніше. Наслідки небезпеки тому для великої групи можуть бути надто масштабними. Тому зменшення чисельності вимагало від учасників сходження володіти більшою кількістю вмінь, та зрештою ставати майже універсальними.
		</p>
		<p>
			Що вище гора, то важче знайти групу, бо ти ще не медик, а без нього немає сходження. З часом шукають і багато моляться саме на тебе, бо ти то таки вже й встиг насолодитись власними більшими можливостями, які дає нове звання. Та вершини, які як магнітом тягнуть таких як тих, доступні все меншій кількості компаньйонів, які, до того ж, не часто синхронно планують спільні маршрути. Кожного тягне своє, тому, укладають угоди, де кожен обіцяє кожному втілити його мрію, як борг за втілену власну..
		</p>
		<p>
			Це й був саме той золотий середній час, коли жив новими сходженнями у всьому. Пів року на нові сходження, інші пів року на сходження в кар’єрі. Ті, чию душу полонить альпінізм, наражаючи себе регулярно на небезпеку, розвивають у собі навичку швидко приймати критичні рішення в екстремальних умовах, необхідні для виживання. Це, зрештою, карбує характер бути готовим діяти таким чином у ту мить, коли цього вимагає життя. Це розвиває окрім витривалості, сили духу та міць тіла ще й рішучість, аналітичність, прагматичність та вміння в міру ігнорувати небезпеку для самого себе через необхідність дотримання писаних кодексів та уставів. Альпіністи робили кар’єру здебільшого в компаніях, де вимагались ті, хто швидко думає та ефективно діє в умовах стресу чи підвищеної складності. Хто йшов в брокери чи економічну аналітику, хто в журналісти, хто в приватні детективні компанії, хто в сили спеціального призначення. Зрештою, з часом, комусь подобався якийсь конкретний з аспектів, який вимагав його вмінь в цілому та давав відчувати свою потрібність та, головне - забезпечувати можливість жити своїм захопленням.
		</p>
		<p>
			Відчувати ж себе живим давали лише вершини.
		</p>
		<p class="chapter-mark">
			********
		</p>
		<p>
			Якось настає час, коли для отримання чергового нового допуску мусиш залишатись у рамках кодексів та законів федерації. 
		</p>
		<p>
			І ти йдеш.
		</p>
		<p>
			Відтепер тебе піддано анафемі – офіційно ти більше не альпініст. Вони, зрештою, отримують твої повідомлення з тих вершин, на які ти зійшов, та можуть лише між собою про це говорити. Відтепер офіційно ти не пишеш книгу звершень. Відтепер ти просто дивак. Лише, трясця, самотній, курво, підданий бойкоту, дивак. Вас таких є. Спочатку ви час від часу сходите «загонами» по двоє-троє. Та це не триває довго. Ви не знаєте один одного, хоча й чули, бо без знання з ким сходитимеш - ризиково.
		</p>
		<p>
			У житті «своїх» пізнаєте по блиску в очах. Та й по тому. Бо більше й не потрібно.
		</p>
		<p>
			Саме так і проходить третя, остання «епоха» твого життя. На вершині ти та час зливаєтесь воєдино і зникаєте. Ти давно потребуєш лише одного – забезпечити це не-перебування там. Настільки довго, наскільки це можливо. З глибини теж потрібно випірнути, аби перехопити подих. Щоб знову в глибину.
		</p>
		<p class="chapter-mark">
			********
		</p>
		<p>
			Як довго часу не минуло би від неминучого, вимушеного усамітнення, тебе знають, про тебе пам’ятають. І хоч ти давно полишив звичку залишати повідомлення прийдешнім – вони знають, що ти милувався тут зорями. Час від часу ти мимоволі підслуховуєш розмови про те, що твоє ім’я зринає у великих медіа. Все частіше звучить оте: ..колись й він припинить. І ти думаєш: так, дочекаєтесь ви у мене такої приємності, розігнались. І, уникаючи викриття, йдеш собі.
		</p>
		<p>
			Вже й забувся сам, відколи припинив вести лік своїм новим сходженням. Хоча й пам’ятав всі. «Головне, що на мій вік ще стане», тішив себе на черговій вершині, та, в той самий час,  гнав від себе думки, що все гучніше немов били в набат: «а чи?». А ти його глушив п’янким спогляданням зірок. Хоча бувало й зійшов, привітався, вклонився, потиснув руку «Тому, Хто у горі сидить», обійняв, знову потиснув руку, шанобливо вклонився, віддав честь, і просто в дорогу, бо вже немає того «на» чи «з». Йдеш собі та й все.
		</p>
		<p class="chapter-mark">
			********
		</p>
		<p>
			Адже ж не брехали. Все ж життя попереджали: «він колись припинить».
		</p>
		<p>
			Ніколи ж більше не скажуть «цей дивак нову підкорив».
		</p>
		<p>
			Остання ж. 
		</p>
		<p>
			Не стало, таки.
		</p>
		<p class="chapter-mark">
			********
		</p>
		<p>
			-	Як подумаю, що вони все життя помилялись…. Це ж не я припинив. Це ж ви припинили. Припинили, нарешті, стежити за мною. Ось воно що було. Просто шлях у забуття. Щоб просто жити без їхнього прискіпливого «ну що там у нього? Попустило? Досі байдикує?».
		</p>
		<p>
			З обличчя давно не сходить посмішка.
		</p>
		<p>
			-	Всі зірки однаково прекрасні, хто б в них що б бачив. 
		</p>		
		<p class="chapter-mark">
			********
		</p>
		<p>
			Так сталося, що ніхто достеменно не може згадати а ні ім’я, ні коли вперше з’явився той завжди усміхнений невідомий таємничий самотній альпініст, котрого час від часу зустрічають у горах.
		</p>
		<p>
			Ходить легенда, що він живе десь у горах, хоча й його дім ніколи ніхто не знаходив.
		</p>

		<img class="text-separator" src="images/text-separator.png">

		<p class="decorated-text">
			<i>
				<b>
					Передмова
				</b>
			</i>
		</p>
		<p>
			…а оце коли оте все отак як у психоаналітика в якості діагнозу описав, сам собі пояснив - то ще глибше в ту кляту емпатію влип...
		</p>
		<p>
			Інколи кажуть, що 'люди зайняті собою', тобто егоїсти. Так ось, - їм просто не зрозуміти, що значить 'спасати самого себе' неначе ти чи то намагаєшся залишитись на плаву коли тонеш, чи ото як сповзаєш до прірви зі скелі ввесь час....
		</p>
		<p>
			А ось які причини відчуття того, що небезпека 'не втриматись', 'провалитись', 'випасти за борт' і т.д. - питання інше.
		</p>
		<p>
			Хоча, - кожен це реалізує у найвідповідніший для себе спосіб: чи в роботі, чи в служінні, чи в саморозвитку - всіх, зрештою, по своєму, тягне вниз....
		</p>
		<p>
			А чому самотніх сильних жінок більше, аніж самотніх сильних чоловіків? Тому, що дуже тривалий час жінці залишали лише одну добродєтєль – бути чуттєвою, а за це обходь побут, виховуй дітей – тобто максимум отримуй ступінь «магістра» в денній рутині. А коли жінкам надали можливість до рівних прав – ну то й з’явились не поодинокі «Ковалевські», а досить серійні інколи навіть не просто «не гірші», а кращі. Заодно й сильніші. І ось, так виходить, що сильний чоловік дає жінці можливість рівних прав, і цим самим дає їй розкрити себе, стати сильною. А сильна жінка як не тягни йовбака – ну якщо він не під стать, то не під стать, бо така вже порода, «мутації, гени». А сильні чоловіки або вже при сильних жінках, або перепрошую, при «перспективних».  І тому, сильних, самотніх жінок, значно більше за сильних самотніх чоловіків. Інколи самотність чоловіка по своїй природі - самодостатня, а не через відсутність пари під стать. Але навіть це явище не додає спільноті самотніх сильних чоловіків до паритетності по кількості з такими ж жінками.
		</p>
		<p>
			Ну, і, невеличке «по філософствувати» про Шопенгауерове «Ідеальна жінка – явище значно вище, аніж Ідеальний чоловік, хоча й значно рідше».
		</p>
		<p>
			Жінка з раннього дитинства, відповідно до своєї майбутньої соціальної ролі, навіть дуже собі легально опановує емоційність, до речі те, що ще не вимагає наявності розуму. В дорослому ж віці, якщо поталанить (з батьками, наприклад, чи з впертістю), - розум, коли фізично вона вже дозріла. Проти жінки Чоловік з дитинства тупить емоціями щодо логіки. А коли таки вигріб до стану здорового глузду, то ним й емоції починає опановувати – і ось тут, так буває:  щось все йде не так, або не зовсім так. Звісно, його це «не так» так бере за живе, що він «виростає» до Екманового «Лайтмана», але ж, трясця, заздрить люто, аж скаженіє (хоча й не видає себе, чи намагається не видати, для пристойності), коли панянка з вулиці інтуїтивно «неначе риба у воді» в цій його науці для небожителів.
		</p>
		<p>
			Але є й одне але. В Ідеалі Ідеальна жінка - неможлива самотньою. Самотність, в якійсь мірі, підрізає їй крила. Ось звідси й її «Червонокнижність».
		</p>
		<p>
			Тому, яким би ненависним не був Шопенгауер до жінок, він їх й визнає в той же час.
		</p>		

	</article>
</body>
</html>