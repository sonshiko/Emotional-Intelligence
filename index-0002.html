<!DOCTYPE html>
<html>
<head>
	<title>another little story</title>
	<meta charset="UTF-8">
	<meta name="viewport" content="width=device-width, initial-scale=1">
	<!-- include a file with css to this document -->
	<link rel="stylesheet" type="text/css" href="css/normalize.css">
	<link rel="stylesheet" type="text/css" href="css/style-box-sizing.css">
	<link rel="stylesheet" type="text/css" href="css/styles.css">	
	<!-- include a file with js to this document -->	
</head>
<body>
	<article class="text-wrapper">
		
		<!-- <img class="background-image" src="images/bg.jpg"> -->
				
		<h1>...а поговорити?</h1>
		<img class="text-separator" src="images/text-separator.png">
		<p>
			- І що?
		</p>
		<p>
			-	Косссссмммооооосссссс!!!!!!
		</p>
		<p>
			(за кілька митей тишу перериває чи то здивоване чи то обурене)
		</p>
		<p>
			-	І все?!
		</p>
		<p>
			-	Але кохана, в цьому двобої я знову загинув першим…<br>
			Я бачив як ти намагаєшся мене рятувати, втримати за руки, але, - але моя душа поволі відлітала до раю, разом з втратою свідомості – як ото в фільмах: вибух, і далі тиша, відео йде без звуку, уповільнено, лише таке цсссссссссссссссс у вухах, яке лине, лине і лине…<br>
			А потім все зникло…<br>
			Лише оте цсссссссссссссссс линуло, линуло і линуло….
		</p>
		<p>
			-	І що?
		</p>
		<p>
			-	Так а потім оце твоє «і що?»
		</p>
		<p>
			-	І що?
		</p>
		<p>
			-	… Трясця, ось, знову… Ми ходимо колами... Потрібно перервати цей ланцюжок…
		</p>
		<p>
			Одночасно з тим пригортає її.
		</p>
		<p class="chapter-mark">
			********
		</p>
		<p>
			Цілує. Цілує без поквапу. Цілує, обіймаючи руками за голову. Цілує так само, як коли п’є воду влітку в лісі з озера, впавши обличчям прямо в нього. Повільними, повними ковтками, заплющивши очі. П’є її, п’є як п’є воду. З повними емоціями, відчуттями фізичними, смаку, поступового тамування спраги.
		</p>
		<p>
			А потім, втамувавши спрагу, з розбігом в ту воду, з головою… Та аж у самісіньке дно…
		</p>
		<p>
			Розпочинається двобій Води та Землі за «чиє зверху». То Вода наступить, то Земля відіб’є наступ. Ось здіймається вітер. Спочатку лагідне, спокійне море вкривається спочатку хвильками. Вітер підіймається дужче – тепер й хвилі дужче «б’ють» в берег, далі забігають, Вода все більше вкриває собою Землю. Та й в той же час й далі відкочується, коли Земля повстає у відповідь. А коли вже вітер такий, що буря - вода вступає до бою вже в два фронти:
		</p>
		<p>
			-	Хвилями, як і до цього;<br>
		</p>
		<p>
			-	Зливою. Щоб обійняти собою всю землю, не оминувши жодного куточка поверхні.
		<p>
			І Земля, зрештою, підкорена, «тоне», в забутті…<br>
		</p>
		<p>
			Зникає з круговиду…
		</p>		
		<p class="chapter-mark">
			********
		</p>
		<p>
			…від отриманих емоцій вона «відлітає до раю», навіть не заплющуючи очей…
		</p>
		<p>
			-	Ну що (пішов діалог самого з собою), хвилин 20 на полюбуватись тишею, щось відрефлексувати, ммм, - таки та й є. Головне – досить глибоко не захопитися, щоб знову не проґавити мить її пробудження. Бо крайнього разу ледь встиг з-емітувати сон, перш ніж те що від «і що?» на початку й по досі. А ще краще - вимкнути світло, музику, вкрити ковдрою, - облаштувати сцену глибокого сну. І тут два «win-win» варіанти:
		</p>
		<ul>
			<li>
				Перший – неначе б-то будить вона тебе і те що від «і що?» по досі;
			</li>
			<li>
				Другий – після паузи, яка виникла від її намагання оговтатись, повернутись до неї і, неначе трошки з іронією , їй те ж саме «і що?» вже від свого імені, ну і, звісно, нова ітерація від «і що?» на початку по досі.
			</li>
		</ul>		
		<p>
			І так аж поки «когось» першим (не кажемо звісно ж кого ж, бо й так зрозуміло) таки той рай вже не відпустить після чергової «коми». Якщо вам цікаво, як воно бути поруч з повним зомбі у відключці – ну, оце, - якось так.
		</p>		
		<p>
			Профіт? «Безроздільне володарювання», принаймні ось саме в цю мить. Та ще й справжньою нею, тією, ким вона є «без прикриття». Плюс, звісно, - бути собою. Без легенд, «армуру», необхідності вдавати когось кращого, аніж ким є. Втілити в житті, як митцю, «інсталяцію» - свідомість та «неначе спляче» підсвідоме. Якими вони є. З всіма їхніми таємницями. Їх дружбу, міцний зв’язок, - боротьбу та єдність, Інь та Ян. Відчути подобу божу та те, якими були, допоки не стали «зіпсованими» . Зіпсованими самими ж собою.
		</p>
		<p>
			І ось питання, яке виникає кожного разу – з чого ж все почалося, коли ми ще були бездоганними? Що за «черв’ячок» підточив наше «яблучко»? Це ж зараз фантазії не потрібно. Спокус - як зірок на небі. А тоді? Були, були собі обмежені знання. Ті, про які кажуть, що вони «чисті», маючи на увазі релігійний контекст чистоти. Та щось пішло не так і вони якось вийшли за власні межі. І, потім, по мірі росту, робили це частіше та частіше, допоки не почали робити це без упину…
		</p>
		<p>
			І все ж - дякуючи самим собі, чи зовнішньому чиннику? Чи, «якщо припускати то припускати», то і перше і друге – це одне й те саме явище, проявлене двома різними проявами?
		</p>
		<p>
			Трясця, виходить на те, що Бог таки є..
		</p>
		<p>
			Але ж..
		</p>		
		<p>
			Водночас, й кожен з нас є..
		</p>
		<p>
			-	І що?
		</p>		
		<p>
			-	Ні, ну як і що?!.........
		</p>
		<p>
			Запала дзвінка, тривожна тиша..
		</p>
		<p>
			-	То я ж може таки питаю - і що?
		</p>
		<p>
			Серце спочатку кілька разів вибухнуло, потім завмерло..
		</p>		
		<p>
			-	Трясця!!! Трясця!!! Трясця!!!<br>
			Проґавив…<br>
			То я подумки відповідав їй оте «Ні, ну як і що?!.........» чи таки вголос?!?<br>
			Вдавати, що сплю з розплющеними очима та ще й розмовляю уві сні, чи неначе «приходити до тями» після польоту в космос?!?
		</p>
		<p class="chapter-mark">
			********
		</p>
		<p>
			За мить, до того як розпочнеться новий, черговий бій Тисячолітньої війни, дипломати розпочали черговий раунд перемовин, відволікаючи один одного чим довше від  власних диверсійно – розвідувальних груп, які вийшли в зустрічних напрямках. Бойові дії ведуться на полі ворога. Головна задача - зайняти найкращу, найвигіднішу позицію для майбутньої атаки та закріпитись. 
		</p>
		<p>
			Та перед тим, як на ввесь голос «заговорять гармати», завжди, спершу, в пів голосу, розмовляють дипломати.
		</p>		
		<p class="chapter-mark">
			********
		</p>
		<p>
			-	Кохана, цееее тааакииииййййй косссссмммоооооссссссс…
		</p>
	</article>
</body>
</html>